42

Eiusdem modi lacunam statuendam esse censeo post
versum 218:

Hoc saltem miserae crudelis epistula dicat,
Ut mihi Leucadiae fata petantur aquae.

quibus in versibus interpretandis et emendandis frustra se
torserunt viri docti. Iam Heinsio videbatur locutio tam in-
solita, ut genuinam agnoscere eam vix posset, neque Bent-
leius aliter de toto disticho iudicavit. Abruptam esse sen-
tentiam manifestum est desideranturque aliquot verene, quibus
Sappho Phaonem orabat, ut responsum mitteret, etiam si nihil
aliud 'eius crudelis epistula contineret, nisi ut medicinam
aquae Leucadiae Sappho experiretur.

 

